title: Vade-mecum - Cyprian Norwid - The Collection Part 3
description: A collection of 100 poems which Norwid wanted published as a single book.

<!--Always Leave Blank Line to Separate Meta Data from Body -->
#VADE-MECUM
Vade-mecum Poems LVIII - LXXXIX
---

###LX. JĘZYK-OJCZYSTY
&bdquo;Gromem bądźmy pierw niźli grzmotem,<br>
Oto tętnią i rżą konie stepowe;<br>
Górą czyny!... <br>
-a słowa? a myśli?... <br>
-potem!...<br>
Wróg pokalał już i Ojców mowę — &rdquo;<br>
Energumen tak krzyczał do Lirnika<br>
I uderzał w tarcz, aż się wygięła.<br>
Lirnik na to:<br>
&bdquo;Nie miecz, nie tarcz - bronią Języka<br>
Lecz — arcydzieła!&rdquo;-
---
###LXI. BOGOWIE I CZŁOWIEK
1.<br>
Dziś autorowie są jak Bóg:<br>
Dość jest, że tchną, wnet arcydzieło wstawa;<br>
W skrzydlany lot posuwa ciężki pług,<br>
Trud jest jakoby zabawa!<br>
<br>
2.<br>
Nie samo już słońce rzuca cień<br>
Wawrzynów - skłania je i wiatr życzliwy;<br>
Dwadzieścia lat sławy za jeden dzień<br>
Dając - za dzień jeden szczęśliwy!<br>
<br>
3.<br>
I od Wirgiliusza kształtnych pień<br>
Zalatują jeszcze ludzkie natchnienia...<br>
On! dwadzieścia lat pracy dał za dzień,<br>
Za jeden dzień stworzenia!
---
###LXII. ZAPAŁ
Powiadają — że piękne były owe wieki<br>
Gdy ogień-święty wznosił się złotym filarem,<br>
A Rzym od białych dziewic wyglądał opieki,<br>
Dziewic zasiadających, jak Senat z Cezarem.<br>
Wtedy i Druid, i horda Litwy tajemnicza<br>
Klęła kozła swojego pod grzechów ciężarem,<br>
A czoła jej ozłacał żywy płomień Znicza.<br>
Lecz z świętym-ogniem stało się jak z Niebios darem:<br>
Po legendowych wiekach - przyszły historyczne,<br>
Ogień-boski za-przestał być Dziejów skazówką.<br>
(Natomiast - tanie mamy zapałki-chemiczne,<br>
Które gdy zręcznie ujmiesz - obrócisz wdół główką<br>
I o obuwie potrzesz?... płomyk wraz wybucha,<br>
A Turki palą fajkę z długiego cybucha!...)
---
###LXIII. PRAC-CZOŁO
&bdquo;Pracować musisz&rdquo; - głos ogromny woła -<br>
Nie z potem dłoni lub twojego grzbietu<br>
(Iż prac-początek, doprawdy, że nie tu),<br>
Pracować musisz z potem twego czoła!<br>
-Bądź sobie, jak tam chcesz?- realnym człekiem:<br>
Nic nie poradzisz!... każde twoje dzieło,<br>
Choćby się z trudów herkulejskich wszczęło,<br>
Niedopełnionem będzie i kalekiem...<br>
- Pókąd pojęcia-pracy korzeń jeden<br>
Nie trwa? - dopóty wszystkie tracą zgoła;<br>
Głos grzmi nad tobą: &bdquo;Postradałeś Eden!&rdquo;<br>
Grzmi dookoła: &bdquo;Pracuj! z potem czoła!&rdquo;<br>
<br>
*<br>
Najprostszy cieśla, co robi toporem,<br>
Choćby on nie wiem jak był pracowity -<br>
I choćby cieśli tyryjskich był wzorem -<br>
Jeżeli w duszy smutek ma ukryty<br>
Lub trumnę ciosze, gdy dławi go żałość,<br>
Łzy własne widząc w żelaza połysku,<br>
Wyrobić musi pierw: umysłu-stałość-<br>
Bez której nie ma sił, ciągu ni zysku.<br>
Więc prac początek, pierwsza prac litera<br>
Nie tam, gdzie wasza dziś realna-szkoła<br>
Uczy - zarówno płytka, jak nieszczera:<br>
Pracować musisz zawsze z potem-CZOŁA!<br>
<br>
*<br>
Reformatorów zbierz wszystkich i nagle<br>
Spytaj ich, co jest pracy abecadłem?<br>
Zacząć mam z czego? gdy na skały wpadłem<br>
Lub wiatr ustąpił, zerwawszy piérw żagle -<br>
Od czego zacząć? czy - od dłoni-potu?<br>
Lub ramion-potu?... gdy brak i narzędzi,<br>
Gdy wkoło otchłań, a ty - na krawędzi:<br>
Zacznij... by w głowie nie było zawrotu -<br>
Więc głos ogromny znów jak pierwej woła:<br>
&bdquo;Musisz pracować z potem twego czoła!&rdquo;<br>
<br>
*<br>
Spustoszałemu powiedz Narodowi:<br>
Niech się zbogaci jak może najprędzéj,<br>
A mając posag, resztę postanowi,<br>
Do-rychtowawszy [do onych pieniędzy]<br>
<br>
<small>[Końca brak]</small>
---

###LXVII. KRZYŻ I DZIECKO
1.<br>
-Ojcze mój! twa łódź<br>
W prost na most płynie-<br>
Maszt uderzy!...wróć...<br>
Lub wszystko zginie.<br>
<br>
2.<br>
Patrz! jaki tam krzyż,<br>
Krzyż niebezpieczny-<br>
Maszt się niesie w z-wyż,<br>
Most mu poprzeczny-<br>
<br>
3.<br>
-Synku! trwogi zbądź:<br>
To znak-zbawienia;<br>
Plyńmy! bądź co bądź-<br>
Patrz, jak? się zmienia...<br>
<br>
Oto-wszerz i w z-wyż<br>
Wszystko - toż samo.<br>
<br>
-Gdzież sie podzial krzyż?<br>
<br>
-Stał się nam bramą.<br>
<br>
<small>1866</small>
---

###LXIX. POCZĄTEK BROSZURY POLITYCZNEJ...
Nie trzeba robić z pokoleń ofiary,<br>
Iż one nie są tylko: dalszym ciągiem;<br>
Strona jest, z której człek rodzi się stary,<br>
Choć kształtowanym urasta posągiem.<br>
Przenosić w drugich swą własną zawziętość<br>
Godzi się tyle... ile czcisz ich świętość.<br>
Lecz jeśli mniemasz, że Ty - tworzysz człeka,<br>
Jak Bóg, na obraz Twój?... to rad bym wiedział,<br>
Czemu jest Czasów i pokoleń przedział?...<br>
Skąd postęp? czemu? się go w dali czeka...<br>
<br>
Nie trzeba robić się karykaturą<br>
Twórcy - mniemając o naszym planecie,<br>
Że on wszech-świata środkiem albo górą;<br>
Gród zaś ojczysty, że - najpierwszym w świecie,<br>
A w grodzie jeszcze, że nad geniusz wszelki-<br>
Sąsiad, z którym się wypienia butelki.<br>
<br>
Nie trzeba siebie, wciąż siebie, mieć środkiem,<br>
By, mimowiednie, się nie stać wyrodkiem —<br>
Nie trzeba myśleć, że jest podobieństwo<br>
Być demokratą - bez Boga i wiary<br>
(Czego jak świat ten nie bywało stary!)<br>
Ni bez wyznania że bywa męczeństwo!<br>
<br>
Nie trzeba kłaniać się Okolicznościom,<br>
A Prawdom kazać, by za drzwiami stały;<br>
Przedawać laury starym znajomościom,<br>
Myśląc, że dziejów-rytm zgłuszą tymbały!<br>
<br>
Nie trzeba stylu nastrajać ulicznie<br>
Ni Ewangelii brać przez rękawiczkę;<br>
Być zacnym ckliwo, być podłym praktycznie,<br>
Zapełniać próżnię-sensu przez potyczkę,<br>
I rejterować... lubo - heroicznie!...<br>
---
###LXX. LAUR DOJRZAŁY
1.<br>
Nikt nie zna dróg do potomności,<br>
Jedno - po samodzielnych bojach;<br>
Wszakże w Świątyni jej nie gości<br>
W tych, które on wybrał, pokojach.<br>
<br>
2.<br>
Ni swoimi wstępuje drzwiami,<br>
Lecz które jemu odemknięto —<br>
A co? w życiu było skrzydłami,<br>
Nieraz w dziejach jest ledwo piętą!...<br>
<br>
3.<br>
Rozwrzaskliwe czasów przechwałki,<br>
Co, mniemałbyś, że są trąb graniem?-<br>
To padające w urnę gałki...<br>
Gdy cisza jest głosów-zbieraniem.
---
###LXXI. CZAS I PRAWDA
Iluż? ja świeżych książek widziałem skonanie-<br>
W samej wiośnie ich życia!... a nie były tanie,<br>
I kiedy je składano, czekał świat, by wyszły,<br>
Przewidując wzruszenie, albo oklask przyszły;<br>
I kiedy je sznurówką zejmano w poszyty,<br>
Świat szeptał, jak w alkowach przed balem kobiéty.<br>
A gdy wyszły?... zostały porwane — a potem<br>
Chwila cieniu i ciszy, jak bywa przed grzmotem,<br>
Lecz czułeś, że znienacka światło się rozpostrze,<br>
I wiew kart, i jak po nich biegło noża ostrze,<br>
Czułeś — — a w dni niewiele słyszałeś, co chwila,<br>
W rozmowach sąd, i w którą się stronę przechyla,<br>
I jak przerwany bywa wniesieniem herbaty;<br>
Na wsi? - przejażdżką, w mieście - kupnem nowej szaty;<br>
A w tydzień już się same okładki tych książek<br>
Odchylają, jak krańce używanych wstążek,<br>
Gdzieniegdzie i pył leci, jak w popielną-środę,<br>
Na niebotyczny ustęp, na skrzydlatą odę,<br>
I słychać... że ktoś chyłkiem wzmiankował niechcący<br>
O pewnej innej książce, wyjść wkrótce mającéj.<br>
-Tak jest dziś tu i ówdzie... lecz u nas?... wychodzą<br>
Książki?... za późno - czyny?... za wcześnie się rodzą,<br>
Co jeśli potrwa?... Męże będą mieli siły<br>
Nienarodzonych wnuków, a rozum? -  mogiły!<br>
<br>
Towarzystwo-uczonych niebawem w tej mierze<br>
Gdzieś - kiedyś - się zgromadzi, skoro składki zbierze,<br>
I dnia tego feuilleton zaświta w Poznaniu,<br>
Poświęcony onemu rzeczy sprawozdaniu,<br>
A który czytać będzie dobry Obywatel<br>
Także - przez poświęcenie... (nie dla czczych bagatel!).<br>
Wtedy - sam Długosz wyjdzie; &bdquo;Kurierek&rdquo; zamieści:<br>
&bdquo;Z Berlina. Słychać... krążą niewątpliwe wieści,<br>
Jakkolwiek owym wieściom Męże-zaufania<br>
Przeczą - i rozdzielone są krążące zdania.&rdquo;<br>
-Lecz nie śpi korespondent &bdquo;Czasu&rdquo;... ten wymaca<br>
Grunt prawdy i firmament przekreśli jak raca,<br>
Po obłokach-tłumaczeń pozłoci rzęsisto,<br>
By wszystkimi orzeknąć języki - myśl czystą!<br>
<br>
W każdym kraju inaczej Prawda się udziela,<br>
Lubo wszędzie jednego ma nieprzyjaciela,<br>
A tym jest kłamstwo, tudzież lenistwo i pycha,<br>
I nerwów-wstręt, co, aby mieć pokój, ucicha,<br>
Mało dbając (choć prawie to wiedzy-zarodkiem),<br>
Że bywa słowo pierwej celem niźli środkiem,<br>
I że dziś Język kształcąc, nie zgadujem wcale,<br>
Jakie? głosić nim będą wesela lub żale<br>
Za lat sto... że więc radość, że boleść, że modła<br>
Dlatego się w lakonizm zawrzeć nie umieją,<br>
Iż wzdychają za przyszłych, łkając jako źródła,<br>
Do których inni przyjdą, w dzbany swe naleją<br>
I będą pić, ochłodę wyczerpując z dzbana;<br>
Lub - nie znalazłszy źródeł, pójdzie im z ust - piana!
---
###LXXII. SZLACHCIC
Zygmunt (nieboszczyk) raz mówił mi żartem,<br>
Nie pół-uśmiechu, lecz stilusa wartym.<br>
Twierdząc, że mimo opóźnionej pieczy,<br>
Kto dziś się jeszcze w dzieje...<br>
<br>
<small>[Tu brak ok. 38 wersów]</small>
<br>
<br>
Gdy czar słów jego i wzięcie urzeka,<br>
Nie znawstwem ludzi, jakby ziarna w plewie,<br>
Lecz - znajomością siebie i Człowieka!
---
###LXIII. GRZECZNOŚĆ
1.<br>
Znalazłem się był raz w wielkim Chrześcijan natłoku,<br>
Gdzie jest biuro lasek, płaszczów i marek;<br>
-Każdy za swój chwytał się zegarek,<br>
Nie ufając bliźniej ręce i oku!...<br>
<br>
2.<br>
Jeden tylko Mąż zwrócił moją uwagę:<br>
Z przezornością albowiem szczególniejszą<br>
Łączył wdzięk i względność, i powagę,<br>
W niczym od chrześcijańskiej nie zimniejszą.<br>
<br>
3.<br>
&bdquo;Któż jest? — pytam — tyle uprzejmy dla gości<br>
Wśród podejrzewających się bliźnich owych?&rdquo;<br>
<br>
(Był to strażnik figur-woskowych<br>
Z pobliskiego Muzeum-ciekawości...)
---
###LXXIV. BOHATER
1.<br>
Czy już nie wróci czas siły-zupełnéj<br>
Ani ma jeszcze zasłynąć<br>
Wiek, gdy po Runo ważono się płynąć<br>
Ze złotej uwite wełny?...<br>
<br>
2.<br>
Lec na kolchidzkiej tkaniny kobierce<br>
Nikt-że już więcej nie pragnie?<br>
Lub, bohaterów czulsi spadkobierce,<br>
Woląż się ująć za jagnię?...<br>
<br>
3.<br>
Smoka czy wielki łeb dziś wyzwie kogo,<br>
Rykiem otrębując turniej;<br>
Lub jest-że, kto by rad go potrzeć nogą<br>
I wynieść się nadeń górniej?...<br>
<br>
4.<br>
Czy ramion marmur - czy muszkułów granie<br>
I cało-strojność budowy<br>
Nie ma już więcej nic za powołanie<br>
Nad strawność dobrą? byt zdrowy?<br>
<br>
5.<br>
Bohaterowie wszak od wieków w wieki<br>
Kraj zdobywają zaklęty -<br>
I od Achilla mniej bywa kaleki,<br>
Kto nie wyzuł z ostróg pięty!...<br>
<br>
6.<br>
Miałażby słodycz chrześcijańska, nowa,<br>
Zawistnym być Męstwa druhem?-<br>
Gdy ona raczej, jako białogłowa<br>
Wierna - współ-zwycięża duchem!<br>
<br>
7.<br>
Miałażby włosów srebrność księżycowa<br>
Wyzwalać z Dziejów - zaciągu?-<br>
Lecz starość, w czas swój, bywa więcej zdrowa<br>
Od bark greckiego posągu.<br>
<br>
8.<br>
Mojżesz - wiek blisko przeżywszy, powstawa<br>
Wyswobodzicielem ludu -<br>
Heroizm czysty wcześnie nie dostawa,<br>
I nie dostawa - bez cudu!<br>
<br>
9.<br>
Owszem - śmierć sama i jej piekieł-krater<br>
Cóż są?... - rzecz wielka lub licha:<br>
W miarę do tego, jak? jaki bohater?<br>
Dopełnił swego kielicha -<br>
<br>
10.<br>
Niechże więc Kolchów wiek sobie nie wraca,<br>
Współczesność w równej mam cenie:<br>
Heroizm będzie trwał, dopóki praca;<br>
Praca? - dopóki stworzenie!...<br>
---
###LXXV. IDEAŁ I REFORMY
1.<br>
Słynny Monarcha, nieco Mędrzec przy tym,<br>
Jako był Trajan lub Marek Aureli,<br>
W swojej warowni i w kraju podbitym<br>
Tak się użalał na obywateli:<br>
<br>
2.<br>
&bdquo;Czemuż? ich sama nie prowadzi Cnota,<br>
Sama Wzajemność nie administruje,<br>
Gdy ten ma prawdy więcej, owy - złota;<br>
Wiedzy lub pracy... gdy wszystkim brakuje!<br>
<br>
3.<br>
O! jak potężne wzrosłoby stąd ciało<br>
(Monarcha mówił), gdyby - w każdej chwili<br>
I zło się zbytkiem dobra prostowało;<br>
Wszyscy słuchaliby — wszyscy<br>
<br>
<small>[Końca brak.]</small>
---

###LXXVIII. STYL NIJAKI
Szkoła-stylu kłóciła się z szkołą-natchnienia,<br>
Zarzucając jej dziką niepoprawność.-  Ale!...<br>
Potomni nie są tylko grobami z kamienia,<br>
Ciosanymi cierpliwym dłutem doskonale:<br>
Są oni pierw Współcześni, których przeznaczenia<br>
Od do-raźnego w chwili że zależą słowa;<br>
Przestawa być wymowną spóźniona wymowa!
---
###LXXIX. RÓŻNOŚĆ-ZDAŃ
<small>(POD WIZERUNKIEM ALFREDA DE MUSSET)</small>
<br>

Jedni twierdzą, że Musset mistrza nie ma,<br>
Nowe wniósłszy sztuki prawidło;<br>
Drudzy - że naśladowcą jest Berghema<br>
(Który malował ślicznie... bydło!...).
---
###LXXX. WIELKIE SŁOWA
1.<br>
Czy też o jedną rzecz zapytaliście,<br>
O jedną tylko, jakkolwiek nienowa!<br>
To jest: gdzie? papier przepada jak liście,<br>
Pozostawując same wielkie-słowa...<br>
<br>
2.<br>
Gdzie? tych słów-wielkich jest wspólna kraina,<br>
Jedna dla ludzi wszystkich i taż sama,<br>
Która nie kończy się, lecz wciąż zaczyna —<br>
Dla nas Ojczyzna dziś, jak dla Adama!<br>
<br>
3.<br>
Sfera słów-wielkich, jakich nieraz parę<br>
Przez zgasły wieków przelata dziesiątek<br>
I wpierw uderza cię, niż dajesz wiarę,<br>
Godząc - jak strzały ordzewionej szczątek -<br>
<br>
4.<br>
Ktoś je lat temu wypowiedział tysiąc,<br>
Lecz one dzisiaj grzmią — — i ty, za stosem<br>
Ksiąg drukowanych, gotów byłbyś przysiąc,<br>
Że - bliższe ciebie są myślą i głosem!<br>
<br>
5.<br>
Czy wy spytaliście tylko o tyle -<br>
Tylko o jedną tę ksiąg tajemnicę,<br>
Z trupimi głowy na skrzydłach motyle,<br>
Którym w ruiny stawię żółtą świécę?...<br>
<br>
6.<br>
Czy zapytaliście, czemu Cicero?<br>
Paweł? lub Sokrat? tych słów rzekłszy parę,<br>
Żyją... do dzisiaj cię za piersi bierą,<br>
A ty, choćbyś im nierad, dawasz wiarę.<br>
<br>
7.<br>
Księgi zaś twoje, mimo złote wargi<br>
Kart z pargaminu, i twoje dzienniczki<br>
Z elektrycznemi okrzyki lub skargi<br>
Gasną - jak ckliwe o południu świéczki?<br>
<br>
8.<br>
I wrzeszczysz &bdquo;Dzisiaj!&rdquo; - ty, gdy twa korona<br>
Dzisiaj jest w rękach, co z dawna umarły:<br>
Jak gałąź, włosy wziąwszy Absalona,<br>
Skrzypiąca jemu i hufcowi: &bdquo;Karły!&rdquo;
---
###LXXXI. KOLEBKA PIEŚNI
<small>(DO WSPÓŁCZESNYCH LUDOWYCH PIEŚNIARZY)</small>
<br>
<br>
I.<br>
Gdzie ton i miara równe są przedmiotowi,<br>
Gdzie przedmiot się harmonią dostraja,<br>
Tam jest i pieśń, i rym — jak kto je powié -<br>
Tam z-siedmia się brzmienie i tam się z-traja,<br>
I spadkuje się same ku końcowi...<br>
<br>
II.<br>
-Umiej słowom wrócić ich wygłos-pierwszy -<br>
To jest całą wrażeń tajemnicą:<br>
Rym?... we wnętrzu leży, nie w końcach wierszy,<br>
Jak i gwiazdy nie tam są, gdzie świécą!<br>
<br>
III.<br>
Podobnież i pieśń gminna to nie jest to,<br>
Co wy dziś zrobiliście z niéj -- <br>
Płynność słów? - to - oko błysłe łzą,<br>
To - ciepły dech, nie zawołanie: &bdquo;Tchnij!...&rdquo;<br>
Tak - wywęźla się kwiatu pąk i tak ptaszę<br>
Coraz bystrzej i pełniej widzi dzień,<br>
Nim nad rozpękłą wzleci czaszę -<br>
Wrażenia pierw mając przez swój-rdzeń!<br>
<br> 
IV.<br>
Stąd to nie są nasze — pieśni nasze,<br>
Lecz Boskiego coś bierą w się;<br>
Stąd, choć ja śpię... nie ja to śnię - co? śnię:<br>
Ludzkości-pół na globie współ-śni ze mną;<br>
Dopomaga mnie - i cicho, i głęboko,<br>
I uroczyście, i ciemno:<br>
Jak wszech-oko!...<br>
<br>
V.<br>
Tam to wszczęła się pieśń gminna, jakby z dna<br>
Uspokojonej na skróś głębi<br>
Czerpiąc tok swój i jęk gołębi;<br>
-A Bóg ją sam zna!...
---
###LXXXII. ŚMIERĆ
1.<br>
Skoro usłyszysz, jak czerw gałąź wierci,<br>
Piosenkę zanuć lub zadzwoń w tymbały;<br>
Nie myśl, że formy gdzieś podojrzewały;<br>
Nie myśl - o śmierci!...<br>
<br>
2.<br>
Przed-chrześcijański to i błogi sposób<br>
Tworzenia sobie lekkich rekreacji,<br>
Lecz ciężkiej wiary, że śmierć: tyka osób,<br>
Nie sytuacji --<br>
<br>
3.<br>
A jednak ona, gdziekolwiek dotknęła,<br>
Tło - nie istotę, co na tle - rozdarłszy,<br>
Prócz chwili, w której wzięła, nic nie wzięła:<br>
-Człek - od niej starszy!
---
###LXXXIII. SENS-ŚWIATA
1<br>
Do uczty gdy z gwarem siadano za stół,<br>
Mnie jednemu zbrakło siedzenia:<br>
Tłumaczy to zwyczaj, bym za złe nie wziął,<br>
Wróżąc, iż traf taki - ożenia!<br>
<br>
2<br>
Więc - toast podniosłem, lecz stało się znów,<br>
Że wlano mi ostatek wina.<br>
(Co zwyczaj wykłada z fawor u wdów,<br>
Lub że możesz mieć wkrótce syna!...)<br>
<br>
3<br>
Płynąłem za morze... skąd puścił ktoś wieść,<br>
Że się rozbił okręt w podróży - -<br>
Wiele stąd tłumaczeń, lecz spólna ich treść<br>
Długi i błogi żywot wróży.<br>
<br>
4<br>
Sens z tego, że dziwnie przewrotnym jest świat:<br>
Bo gdy nie masz miejsca, to cię żenią,<br>
A skoro pogrzebią - dodają sto lat,<br>
A gdy zapominają - cenią!
---
###LXXXIV. CZEMU
Próżno się będziesz przeklinał i zwodził,<br>
I wiarołomił zawzięciu własnemu -<br>
Powrócisz do niej - będziesz w progi wchodził<br>
I drżał, że - może nie zastaniesz?...czemu!...<br>
<br>
*<br>
Sam sobie będziesz słówkiem jednym szkodził,<br>
Nie powierzonym, prócz tobie jednemu.<br>
Będziesz się bez niej z nią kłócił - i godził,<br>
I wrócisz wątpiąc czy zastaniesz?...czemu!...<br>
<br>
*<br>
Szczęśliwi przyjdą, jak na domiar złemu:<br>
Kołem osiędą ją - chwilki nie będzie,<br>
By westchnąć szczerze... ach! czemu i czemu<br>
Przyszli szczęśliwi? rozparli się wszędzie,<br>
Wszędzie usiedli z czołem rozjaśnionem -<br>
Dom napełnili - stali się Legionem!...<br>
<br>
*<br>
Przeczekasz wszystkich?... to - dwóch ci zostanie,<br>
A jeden w progu jeszcze ma pytanie<br>
I choć, na zegar pojrzawszy, się sroży,<br>
Ty - nawyknąłeś już nie ufać jemu:<br>
Wróci i znowu kapelusz położy,<br>
I rękawiczki zdejmie jeszcze --czemu?<br>
<br>
*<br>
Aż chwila przyjdzie, gdy wyjść? - lepiej znaczy,<br>
Niżeli zostać po obojętnemu;<br>
Wstaniesz - i pójdziesz, kamienny z rozpaczy,<br>
I nie zatrzymasz się, precz idąc --czemu?<br>
<br>
*<br>
A księżyc będzie, jak od wieków, niemy,<br>
Gwiazda się żadna z miejsca nie poruszy -<br>
Patrząc na ciebie oczyma szklistemi,<br>
Jakby nie było w Niebie żywej duszy:<br>
Jakby nie mówił nikt Niewdzialnemu,<br>
Że trochę niżej - tak wiele katuszy!<br>
I nikt, przed Bogiem, nie pomyślił:czemu?
---
###LXXXV. DO ZESZŁEJ...
<small>(NA GROBOWYM GŁAZIE)</small>
<br>
<br>
Sieni tej drzwi otworem poza sobą<br>
Zostaw — — wzlećmy już dalej!...<br>
Tam, gdzie jest Nikt i jest Osobą:<br>
-Podzielni wszyscy, a cali!...<br>
<br>
Tam - milion rzęs, choć jedną łzą pokryte;<br>
Kroć serc, łkających: &bdquo;Gdzie ty?&rdquo;<br>
-Tam - stopy dwie, gwoźdźmi przebite,<br>
Uciekające z planety...<br>
<br>
Tam - milion moich słów; tam — lecą i te.
---
###LXXXVI. PAMIECI ALBERTA SZELIGI HRABI POTOCKIEGO - PUŁKOWNIKA - ZMARŁEGO NA KAUKAZIE
Mówiłeś: &bdquo;Wspomnij!...&rdquo; -gdy żegnałem Cię-<br>
Niechże Ci będzie lekką ziemia wschodnia:<br>
Ziemia Kaukazu, gzie lud w błogim śnie,<br>
Gdzie imię &bdquo;brata&rdquo;- &bdquo;gościa&rdquo; -lub &bdquo;przechodnia&rdquo;-<br>
Oznacza jednę myśl... nie trzy... nie dwie!...<br>
<br>
Wieluż? umarło od spomnianych chwil-<br>
A wielu? Ciebie i mnie zapomniało,<br>
Gcy między grobem Twym a mną?...świat-mil<br>
Legł - i umarł głos mój, kak Twe ciało:<br>
-Choć - ból to równy (jeśli: &bdquo;Człek jest styl&rdquo;).<br>
<br>
Lecz ja nuciłem zawdy strojem tym,<br>
Co mało-baczyć śmie na ludzkie głosy:<br>
To - stać mię jeszcze i dla Cię na rym,<br>
Którego w ziemię cień - światłość w niebiosy<br>
Przeszła -- cześć Tobie!... przebaczenie im...<br>
---

###LXXXVII. OMYŁKA
Sukces bożkiem jest dziś — on czarnoksięstwo<br>
Swe rozwinął jak globu kartę;<br>
Ustąpiło mu nawet i Zwycięstwo<br>
Starożytne - wiecznie coś warte!<br>
<br>
Aż spostrzeże ten tłum u swej mogiły,<br>
Aż obłędna ta spostrzeże zgraja:<br>
Że - Zwycięstwo wytrzeźwia ludzkie siły,<br>
Gdy Sukces, i owszem... rozpaja!...
---
###LXXXVIII. DZIENNIK I EPOS
Treści cudne smakiem a ciemne czasy<br>
I ciągłe postępu zdobycze<br>
Uczyniły, że są dziś Mecenasy...<br>
Ależ są i Mecenasowicze!...<br>
<br>
Gdzie na pięćset umie czytać pięciu,<br>
Gdzie na pięciu czterech zapał kłamie,<br>
Dedykować tam konieczna Księciu,<br>
Kanclerzowi, lub dowcipnej Damie...<br>
<br>
Horacego misterny, acz drobny, rym<br>
Gdyby się nie perlił w złotym sygnecie,<br>
Minąłby go Cezar, z Cezarem Rzym,<br>
Z Rzymem wiek... i pokolenie trzecie!<br>
<br>
Lecz są formy - co nad falą czasów<br>
Jeśli same jak słońce, nie jaśnieją?<br>
Nie wyzłoci ich pierścień Mecenasów...<br>
<br>
Tak — z Dziennikiem, tak — z Epopeją!
---
###LXXXIX. GADKI
Pytasz: &bdquo;Czemu, gdziekolwiek są Amerykanie,<br>
Choćby ich było tylko stu - lub ani tyle-<br>
Mają Dziennik, który się rozwinąć jest w stanie?&rdquo;<br>
<br>
Czemu?? - bo wyżej złota cenią oni chwile-<br>
Lecz, gdyby mieli zwyczaj przez całe godziny<br>
O polityce gadać -- byłby Dziennik wszędzie<br>
I nigdzie... byłoby coś, z czego nic nie będzie...<br>
-Skutki to wielkie!... lubo niewielkie przyczyny.<br>
Mówisz:-- &bdquo;Gdybyśmy byli jak Amerykanie,<br>
Którym to jest właściwym...&rdquo;-<br>
...przerywam Ci, Panie,<br>
Bo w żagle dmiesz, a nie chcesz dobywać kotwicy:<br>
Amerykanie któż są?... Europejczycy!
---
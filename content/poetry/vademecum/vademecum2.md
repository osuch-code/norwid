title: Vade-mecum - Cyprian Norwid - The Collection Part 2
description: A collection of 100 poems which Norwid wanted published as a single book.

<!--Always Leave Blank Line to Separate Meta Data from Body -->
#VADE-MECUM
Vade-mecum Poems XXVIII - LVII
---

###XXVIII. SATURNALIA
Na Filozofię Moralność się gniewa,<br>
A na Moralność Filozofia - niemniej,<br>
Swarliwa - ognie i dymy wyziewa:<br>
Te - coraz jaśniej, owe coraz ciemniej.<br>
<br>
&bdquo;Ja? (Filozofia mówi) jestem która<br>
Bez Moralności-praktyk się obchodzę.&rdquo;<br>
&bdquo;Jak ja?... bez ciebie!...&rdquo; — jej odwrzaśnie wtóra.<br>
<br>
&bdquo;Milczcie! — zawoła ktoś — kijem was zgodzę,<br>
Przeto iż wczora syn mi  się narodził;<br>
Gdyby więc swar ów potrwać miał tak długo,<br>
Jak długo syn mój do szkoły chodził,<br>
To - minąłby się i z jedną, i z drugą!&rdquo;.<br>
<br>
Tu - Mąż (nazwany mężem poświęcenia)<br>
Zrobił uwagę, że postęp przed wszystkiem,<br>
Że więc nie ma co szczędzić pokolenia<br>
Lub, w braku zasad, wyprawić je z świstkiem!!<br>
---
###XXIX. OBOJĘTNOŚĆ
1.<br>
Jeśliś zdradzony w życiu kilka razy,<br>
Och! jakiż to wielki ból...<br>
Współczuję skargę twą ponad wyrazy:<br>
Łez moich tyś Pan! tyś król!<br>
<br>
2.<br>Lecz skoro w roku zdradzili cię ludzie<br>
Trzysta-sześćdziesiąty-raz?..<br>
Serca mi nie stać i byłbym w obłudzie,<br>
Nie będąc głuchym, jak głaz.<br>
<br>
3.<br>
Im mniej kto zdradzan, tym srożej zdradzony!-<br>
Lecz kto nie doznał, jak zdrad,<br>
Męczeńskich nie dość mu palm i korony,<br>
Nad które - cóż? dawa świat...
---
###XXX. FATUM
I.
<br>
Jak dziki zwierz przyszło Nieszczęście do człowieka<br>
I zatopiło weń fatalne oczy...<br>
-Czeka--<br>
Czy, człowiek, zboczy?
<br><br>
II.
<br>
Lecz on odejrzał mu, jak gdy artysta<br>
Mierzy swojego kształt modelu;<br>
I spostrzegło, że on patrzy - co? skorzysta<br>
Na swym nieprzyjacielu:<br>
I zachwiało się całą postaci wagą<br>
--I nie ma go!
---
###XXXI. &bdquo;RUSZAJ Z BOGIEM&rdquo;
1.<br>
Przyszedł ktoś kiedyś i stanął pod progiem,<br>
Mówiąc: &bdquo;Bez chleba dziś jestem!...&rdquo;<br>
- Lecz odrzeczono mu słowem i gestem:<br>
&bdquo;Ruszajże z Bogiem!...&rdquo;<br>
<br>
2.<br>
Więc dalej ruszył po takiej nauce,<br>
Westchnąwszy w sobie:<br>
&bdquo;Zaprawdę, nie wiem, co teraz już zrobię,<br>
Tu zaś - nie wrócę...&rdquo;<br>
<br>
3.<br>
I lata przeszły, chleb znowu był tanim:<br>
Raz księdza w drodze spotyka,<br>
Który - szedł z Bogiem do paralityka;<br>
Rusza on za nim.<br>
<br>
4.<br>
Idzie - a drogę wskazują im wprawni<br>
Ludzie (bo duża parafia),<br>
Aż oto patrzy, że w miejsce utrafia,<br>
Gdzie żebrał dawniéj...<br>
<br>
5.<br>
Więc nie wszedł w dom ów, tylko kląkł na progu,<br>
Wołając: &bdquo;Wszechmocny Panie!<br>
Zmiłuj się nad nim, może nie był w stanie:<br>
Któż równy Bogu?...&rdquo;<br>
<br>
6.<br>
Nie powiem dalej, bo może przelęknę -<br>
To nadmienię tylko jeszcze,<br>
Że - nie zmyślili sobie tego wieszcze,<br>
Bo - zbyt jest piękne!
---
###XXXII. WIERNY-PORTRET
Malarz, skończywszy Tassa wizerunek,<br>
Owinionego w aksamitnej szubie,<br>
Pyta - co? w dziele oceniam i lubię.<br>
<br>
&bdquo;Lubię - spłacony rzetelnie rachunek,<br>
I delikatność Abrahama sławię,<br>
Że nie tknął szuby, gdy ją miał w zastawie...&rdquo;
---

###XXXIV. VANITAS
Francuzom Minister-oświecenia,<br>
Że są najmędrsi, co rok głosi;<br>
Anglik nie mniej sam się ocenia,<br>
Choć Włoch porównania nie znosi!<br>
<br>
Żydzi, jako wśród sosen cedry,<br>
Celnymi są - ale Niemcowi<br>
Wykłada to doktor z katedry,<br>
Co zwietrzył i Moskal, nim się dowié!<br>
<br>
Grek ma więcej świetnych w dziejach kart<br>
Niż łez w mogile-<br>
U Polaka tyle Węgrów wart,<br>
Tyle!... co - Termopile...<br>
<br>
Temu gwoli Chińczyk się być mniema<br>
Za utwierdzonego w środku globu:<br>
I sposobu wyraźnie na to nie ma,<br>
I wyraźnie niema już sposobu<br>
<br>
Rozeznać, co? prawdą, co? zwyczajem-<br>
Pókąd zdania nie będą nieco szczersze;<br>
I przestaną pomiatać się nawzajem<br>
Wszystkie ludy - nad wszystkie... pierwsze!
---
###XXXV. IRONIA
1.<br>
Żeby to można arcydzieło<br>
Dłutem wyprowadzić z grubych brył -<br>
I żeby dłuto nie zgrzytnęło,<br>
Ni młot je ustawnie bił a bił!...<br>
<br>
2.<br>Żeby to tchem samym harmonii<br>
Można było kręcić wozów oś,<br>
I bez s-krzypnięcia wstecz ironii<br>
Żeby się udało zrobić coś...<br>
<br>
3.<br>
Och! jakże spałby sobie człowiek,<br>
Wyższy nad skargi ustawiczne,<br>
Lecz cóż? - gdy jeszcze i u powiek<br>
Roz-siędą się sny ironiczne!!...<br>
<br>
4.<br>
Uczucie zwiedza bez ironii<br>
Szlaki bite cudzym cierpieniem,<br>
Lecz kto był pierwej tam, wie o niéj,<br>
Że jest - koniecznym bytu cieniem.<br>
<br>
5.<br>
Ty myślisz może, że wiek złoty<br>
Bez walk, sam przyjdzie do ludzkości-<br>
A gdzież?... powiodą pierw te cnoty,<br>
Od których cofa strach śmieszności!...
---
###XXXVI. POWIEŚĆ
I<br>Opiszę najprzód mego bohatera,<br>
Jak wchodzi do szkół i chłostę pobiera:<br>
Z zadowoleniem wielkim czytelników,<br>
Przeczuwających powieść-narodową,<br>
Pełną cybuchów, facecyj i krzyków.<br>
(Nie dokończoną wciąż, więc zawsze nową!)<br>
<br>
II<br>
Gdzieniegdzie farsę dwuznaczną, francuską,<br>
Przebiorę w kontusz; indziej - przypowiastkę<br>
Gburną osłonię wełnianą krakuską:<br>
Rozegżę starców i spłonę niewiastkę -—<br>
Tymczasem heros wnijdzie w armję ruską<br>
I już dobiegnie rangi oficera...<br>
(Gdy młodszy jego brat - chłostę pobiera!...)<br>
<br>
III<br>
Tu - zrobię małe, lecz rzewne zboczenie,<br>
Wracając na wieś mego bohatera;<br>
Opiszę kuchnię - sosy i korzenie -<br>
I jak się złoty hydromel podbiera -<br>
Pannę ośpiewam, gdy swe łzy ociera,<br>
Potem znów ucztę i znów rozrzewnienie!<br>
<br>
IV<br>
Końca takowej nie dam odysei,<br>
Przeprowadzonej krwią przez pokolenia;<br>
Wiersz każdy z wierszem, jak krańce alei,<br>
W perspektywiczne z-wieją się odcienia,<br>
Lipowym z góry osypując kwiatem<br>
Przechadzające tam i sam istnienia --<br>
Cichość... gdzieniegdzie śmiech - lub groźba batem.<br>
<br>
V<br>
I - jako w Danta piekle narodowym<br>
(Więcej toskańskim niż stara Florencja!),<br>
Tak w mojej pieśni, zamiotem wirowym,<br>
Zbierze się cała poezji esencja --<br>
Czytelnik kichnie?... niechaj będzie zdrowym!<br>
(Z tego jest respekt starszych i atencja...)<br>
<br>
VI<br>
Lecz! — pod stopami drżą mi sarkofagi,<br>
Wzdryga się niebo i piorun rozlega —<br>
Że - pióro więcej miałoby powagi,<br>
Bielejąc martwo gdzieś u stawu brzega!<br>
Tam — podjąłby je dziki chłopiec nagi,<br>
Nie - ukształcony literat... kolega!...
---
###XXXVII. SYBERIE
1.<br>
Pod-biegunowi! na dziejów-odłogu,<br>
Gdzie całe dnie<br>
Niebo się zdaje przypominać Bogu:<br>
&bdquo;Zimno i mnie!...&rdquo;<br>
<br>
2.<br>
Wrócicież kiedy? - i którzy? i jacy? -<br>
Z śmiertelnych prób,<br>
W drugą Syberię: pieniędzy i pracy,<br>
Gdzie wolnym - grób!<br>
<br>
3.<br>
Lub pierw, czy? obie takowe Syberie,<br>
Niewoli dwóch,<br>
Odepchnie nogą, jak stare liberie,<br>
Wielki-Pan... Duch!<br>
---
###XXXVIII. ZAWODY
1.<br>
Bydło zjada kwiatów pąk młody,<br>
Nie myśląc o owocu stracie;<br>
- Uskarżacie się na zawody:<br>
Na bydło się nie uskarżacie!...<br>
<br>
2.<br>
Zawodów treść w naturze leży:<br>
Serce dotrzymać lubi więcej,<br>
Więcej zawsze, niż się należy -<br>
Niźli przyrzekło najgoręcej!<br>
<br>
3.<br>
Uszanujcież ten kwiat sercowy,<br>
Tę szlachetność, co chce być zbytkiem;<br>
Lub obietnic przyjmcie połowy -<br>
A zawód sam - będzie nabytkiem!<br>
<br>
4.<br>
Tego ja nie zwę ogrodnikiem,<br>
Co w pośpiechu otrząsnął kwiaty,<br>
By z jesienią stał się nędznikiem<br>
I klął ogród, że niebogaty.<br>
<br>
5.<br>
Tego - zowię ja rozpustnikiem,<br>
Choćby w progu ubogiej chaty<br>
Nie podzielał się ucztą z nikim:<br>
-Bo i jabłoń - Cnót ma swe kwiaty!
---
###XXXIX. CENTAURY
Dla cnót, dla zasług, dla czynów powszednich<br>
Niebo ma nagród mnóstwo odpowiednich,<br>
A innym każda dyjademem świeci;<br>
Nawet i cacka różne są dla dzieci!<br>
-Lecz pokolenia na wyspach zdziczałe,<br>
Gdzie umysł twardym skamieniał odłogiem,<br>
Wszystko, co nie jest, jak poziom ich, małe,<br>
Umieją tylko zwać Panem! zwać Bogiem!<br>
Różnic tam nie ma... zaś ludzi się ceni,<br>
Czy doścignieni?? albo: prześcignieni??
---
###XL. CENZOR-KRYTYK
1.<br>
Noszą pióra na głowach dzicy-<br>
Takie też jest i twoje pióro,<br>
Skoro nie wiesz nawet różnicy<br>
Między Krytyką a Cenzurą.<br>
<br>
2.<br>
Drugiej niwa, czy złą, czy żyzną-<br>
Nigdy własną!... lecz pierwszej siły<br>
Są jej własne, są jej spuścizną<br>
Po tych, co dzieła ich przeżyły!<br>
<br>
3.<br>
Skądże zaś? moc twoja się wzięła,<br>
Rajco! efemerycznych sporów:<br>
Autorów - sądzą ich dzieła,<br>
Nie - autorzy autorów!<br>
<br>
4.<br>
Bo i różnica by zginęła,<br>
Co? gościnny druh, a co? szynkarz:<br>
Pamfletami byłyby dzieła,<br>
Krytykiem?... byłby pojedynkarz!
---
###XLI. KRÓLESTWO
1.<br>
Na probierczy kamień dość przeszłości;<br>
Było jej dość, by sprawdzić, co? boli-<br>
Więc nie słuchaj, co dziś o wolności<br>
Mówią — co dziś mówią o niewoli.<br>
<br>
2.<br>
Kto czyniłby to przez całe życie,<br>
Co sam tylko dla siebie uchwalał,<br>
Nie dopiąłby on nic należycie,<br>
Lecz gryzłby się, jak Neron, i szalał.<br>
<br>
3.<br>
Kto zaś nigdy nic po woli własnéj<br>
Nie spełniłby - nic o własnym skrzydle:<br>
W widnokrążek coraz więcej ciasny<br>
Zakląłby się i spętał, jak bydlę!<br>
<br>
4.<br>
Lecz ten z wszystkich nieudolny lekarz,<br>
Kto, nie wiedząc, z chorób leczyć którą?<br>
Pomiesza dwie — nie mędrzec - aptekarz!<br>
— Prawda? - nie jest przeciwieństw miksturą...<br>
<br>
5.<br>
Orzeł? - nie jest pól-żółwiem, pół-gromem.<br>
Słońce? - nie jest pół-dniem, a pół-nocą.<br>
Spokój? - nie jest pół-trumną, pół-domem.<br>
Łzy? - nie deszcz są, choć, jak deszcz wilgocą.<br>
<br>
6.<br>
Nie niewola ni wolność są w stanie<br>
Uszczęśliwić cię... nie! - tyś osobą:<br>
Udziałem twym - więcej!... panowanie<br>
Nad wszystkim na świecie, i nad sobą.
---
###XLII. IDEE I PRAWDA
I.<br>
Na wysokościach myślenia jest sfera,<br>
Skąd widok stromy —<br>
Mąci się w głowie i na zawrót zbiera;<br>
W chmurach — na gromy.<br>
— Płakałbyś może, lecz łzę wiatr ociera<br>
Pierw, nim błysnęła-<br>
Po cóż się wdzierać, gdzie światy są zera,<br>
Pył — arcydzieła?!...<br>
<br>
II.<br>
Zły anioł jednak uniósł Ecce-Homo<br>
Na opok szczyty,<br>
Gdzie, stojąc jeden i patrzając stromo,<br>
Człek - gardzi byty.<br>
— Jakoby wyrwał się z jawu, kryjomo,<br>
Skrzydły nikłemi,<br>
I mierzyć chciał się, sam z swoją widomą<br>
Wagą na ziemi.<br>
<br>
III.<br>
I ściągałby go magnetyzm globowy<br>
W sfery dotkliwe,<br>
Gdzie nie doświadcza nic zawrotów głowy-<br>
Nic!... co - szczęśliwe.<br>
-Aż wielki smętek lub kamień grobowy<br>
Z tych sfer, bezpiecznych,<br>
Wypchnie znów na szczyt myślenia budowy,<br>
W obłęd dróg mlecznych.<br>
<br>
IV.<br>
Bo w górze - grób jest Ideom człowieka,<br>
W dole — grób ciału;<br>
I nieraz szczytne wczorajszego wieka<br>
Dziś - tyczy kału...<br>
<br>
Prawda się razem dochodzi i czeka!<br>
---
###XLIII. PURYTANIZM
<small>(Z LISTU DO M.S)</small><br>
<br>
Na purytanizm, jak na rzecz obrzydłą,<br>
Czemu? się gniewam, (pytasz). <i>Primo:</i> wcale<br>
Że się nie gniewam na najczystsze mydło,<br>
Którego pianę, to jest: wartość, chwalę-<br>
Pozwól mi tylko gęsim skreślić piórem<br>
(Które pluskało się przez żywot cały),<br>
Że mydło - nie jest rzeziebnym marmurem;<br>
Dobre na bańki, nie - na ideały!<br>
<br>
Zaś - ideały są wryte jak czyny,<br>
Cokolwiek o nich trzyma gmin obecny,<br>
Robiąc swych wielkich mężów z stearyny.<br>
(Sposób dość tani, ale bardziej nie-cny).<br>
<br>
Słowem — że w mydło wierzę niezachwianie,<br>
Lecz gdyby kto chciał, abym przez to samo<br>
Wziął się do pracy: stawić z nim mieszkanie<br>
Bogów, gościnne tryumfalną bramą,<br>
Z tak niesłychanie przeczystej materii,<br>
Jak purytanizm, to... zrobiłbym może<br>
Nie kościół, ale - utrapienie Boże,<br>
Alabastrowe jak śniegi w Syberii!<br>
<br>
I - byłbym biały, jak owa dziewica<br>
Biała, w szelestnej sukni atłasowéj,<br>
Mająca perły i jaśmin u lica,<br>
Bez przyganienia od stopy do głowy.<br>
Lecz - skąd? te perły... dla niej tajemnica<br>
(Bo jest niewinną, i o tym - ni mowy!),<br>
Pókąd się perły nie rozpłaczą gradem,<br>
Pozostawując cierniowy dyjadem.<br>
<br>
<i>Ergo:</i> uważam za istne prawidło<br>
(W którego kole się zaklętem kręcę),<br>
Że marmur — marmur, zaś mydło jest mydło,<br>
Że - robić z mydła, to - umywać ręce!<br>
<br>
Lubo - gdy wspomnę praczki polskie, które<br>
Ponad stawami coś klepią, jak chmurę,<br>
Ociężałego wilgocią i mrokiem -<br>
Aż poprawują fartucha pod bokiem<br>
I amazonne ręce swoje błocą...<br>
(Z czego ktoś piękny zrobiłby obrazek,<br>
Ile że stawy te się słońcem złocą)-<br>
Dwakroć oceniam MYDŁA-WYNALAZEK!<br>
---
###XLIV. COŚ
1.<br>
Z intencji rodzi się wszelki uczynek-<br>
Ty! - będąc czynu-człowiekiem -<br>
Gardzisz intencją? - uwielb pojedynek<br>
I głoś: żeś na równi z wiekiem!<br>
<br>
2.<br>
Mniejsza - czy senat pobłądził? czy rynek?<br>
Bo czyjakolwiek bądź wina,<br>
Najlepszym sędzią - zawsze pojedynek:<br>
Garść prochu - butelka wina!<br>
<br>
3.<br>
Ani kłopoczmy się... cedr? czy barwinek?<br>
Na grobie urośnie?... po co?...<br>
Wszelaką trudność kończy pojedynek<br>
(Zwłaszcza nie w Dziejach i nocą!).<br>
<br>
4.<br>
W Azji częstokroć lichy Mandarynek,<br>
Gdy okradł kasę, podpala —<br>
Pożar się szerzy!... on wpada na rynek —<br>
Wołają: &bdquo;Miasto ocala!...&rdquo;<br>
<br>
5.<br>
Tak - hałas strzałów, tak - gorzałki kminek,<br>
Kroków odmierzanie żwawsze<br>
Czynią - że, końcem końców, pojedynek<br>
Jest to Coś... i o coś zawsze.
---
###XLV. CNÓT-OBLICZE
1.<br>
Cnoty spotkałem trzy rózne oblicza:<br>
Jak światło, cień i złudzenie; <br>
Lecz głosić nie chce, która? z nich zwodnicza<br>
Strona. -Całość trzech ocenię.<br>
<br>
2.<br>
Cnotę-tragiczną widziałem, od wieków<br>
Jako zwyciężała opór:<br>
Od hardych mieczów - do krzyżowych ćwieków,<br>
Od więzień - pod sznur i topór.<br>
<br>
3.<br>
Od łez połkniętych - do pogody czoła,<br>
Wszech-królującej wielmożnie:<br>
 - Jak gdy posąg w-wodzą do kościoła,<br>
Nie chyla się on ostrożnie,<br>
<br>
4.<br>
Lecz owszem - w górne świątyni sklepienia<br>
Poglądać zda się, jak w domu - <br>
Lub twarde członki no łoże z kamienia<br>
Idzie wyciągnąć bez sromu...<br>
<br>
5.<br>
Tragicznej cnoty widziałem to ijście<br>
W Kościół Tryumfu wysoki,<br>
A wieńce za nią padały jak liście,<br>
A drżały przed nią obłoki.<br>
<br>
6.<br>
Widziałem potem dramatyczną cnotę,<br>
Pełną-giętkości - jak fala,<br>
Co łan użyźnia pod pszenice złote,<br>
Skały przybrzeżne obala...<br>
<br>
7.<br>
Przez jej zawistnych im samym zakryta,<br>
Jak w masce nie obmyślonéj,<br>
Dzieł dokonywa, których hipokryta<br>
Sam nie dociekłby zasłony!...<br>
<br>
<small>[Końca brak.]</small>
---

###XLIX. WTEDY TY, MATKO!
<small>[Brak początku.]</small>
<br>
<br>
I<br>
Wtedy Ty, Matko! przez zrządzenie Boże<br>
Uprzedzasz wszystkich, drogę znając drugą,<br>
I stajesz cicho, gdzie drobne jest łoże,<br>
A świecy jasność okrywszy prawicą,<br>
Cień-ręki rzucasz, wielki jak komnata,<br>
Którego palce szyte błyskawicą<br>
Drżą - i baldakin stąd nad dzieckiem lata...<br>
- Niemowlę śni coś, a gwiazdy się świecą.<br>
<br>
II.<br>
Kiedy zaś uśnie jakie społeczeństwo<br>
Organem, który całość uczuć dawa,<br>
I niewidzialne nastanie męczeństwo<br>
Tego, co czuwa, lub co raniej wstawa,<br>
I oziębi się wszelkie pokrewieństwo,<br>
Choć w okna jasność już zmaży bladawa -<br>
Sen jeszcze radzi stałe bezpieczeństwo<br>
I szepta jeszcze, że płonną obawa --<br>
Choć czujność? - stanie się rzemiosłem stróżów;<br>
Pieczołowitość? - nadzorców urzędem;<br>
Pewność? - trwałością niepewnych predmurzów;<br>
Ciepło ogniska? - gościnności względem...<br>
I jednak, choć już słonće, na trzy chłopy<br>
Wstawszy, odeszło w safirowe stropy,<br>
Sen, niesłychanie podobny do jawu,<br>
Trwa, sprzeciwiając sie Bożemu prawu-<br>
Ty! wtedy znowu, drogę znając drugą,<br>
Nie czekasz, aż się rozmówi gość z sługą,<br>
Lecz za dom cały czuwasz niewidzialnie!-<br>
Ty! - społeczeństwa stawszy się za-sługą -<br>
Kryjesz znów światłość okrutną-realnie!<br>
<br>
III.<br>
Niechże Ci będzie &bdquo;Cześć&rdquo;, jak jest rzeczono:<br>
Nie tylko kochaj, więc miej dla Rodziców<br>
Układność wdzięku i mowę pieszczoną,<br>
Lub przyrodzone uśmiechniecie liców<br>
(Które do łani ma też sarnię młode,<br>
Z wymion jej pijąc, jak z dzbanu wodę);<br>
Owszem - ja słowa nieodmienne stoją:<br>
&bdquo;Będziesz czcił Ojca i czcił Matkę twoją!&rdquo;
---
###L. BLISCY
1.<br>
Tu, gdzie im krótszy czas, tym lepiej skrywa<br>
Szybkość swą, ważność i miarę,<br>
A człowiek ledwo rzec może, że bywa<br>
Zdrowych lat kilka... lub parę —<br>
<br>
2.<br>
Ludzie? - znikomość tę? - czy mieli siły<br>
Wziąść za coś więcej niż plagę?...<br>
Choć krzyż sam, waląc się na grobie, zgniły,<br>
Razem traci kształt i wagę!<br>
<br>
3.<br>
Jakby się nieme rzeczy też siliły<br>
Nieustannymi jękami<br>
Przedłużać nicość swą i zlepiać pyły<br>
Łzą - aż i łza się wyplami.<br>
<br>
4.<br>
Więc gdy na chustki ostatniej już brzegu<br>
Łzy ślad spełznie swym ostatkiem;<br>
Więc gdy ostatni z przyjaciół szeregu<br>
Wspomni Cię już, już przypadkiem --<br>
<br>
5.<br>
Wtedy — o! wtedy - myśl i życia wątek,<br>
I ślad dramatyczny bytu<br>
Twego, w swój wtóry wnikłszy od-początek,<br>
Zbudzi się Tobą do sytu.<br>
<br>
6.<br>
Bo teraz wszędzie jeszcze Twoje nie ja<br>
Obejmać musisz sumieniem;<br>
I nie Twój jesteś rozum i nadzieja,<br>
I jesteś Twoim zwątpieniem!<br>
<br>
7.<br>
Lecz i tu ludzi trzy widziałem sfery,<br>
Trzy obcowania ich strony:<br>
Jedni, co znają Cię, jak się litery<br>
Zna - pókiś ku nim zwrócony...<br>
<br>
8.<br>
I póki twarzą w twarz przestajesz z niemi,<br>
Zaś - ani chwilę już potem:<br>
Tak kły pszeniczne ruszają się z ziemi,<br>
Wyzieleniając, za grzmotem...<br>
<br>
9.<br>
Drudzy - mniej żądni oblicza i gestu,<br>
Mniej osobistej poręki,<br>
Bo życie całe pamiętni, jak Chrzęstu,<br>
Tych, których dotknęli ręki.<br>
<br>
10.<br>
I trzeci wreszcie -- rzadcy niesłychanie,<br>
Co, choćbyś umarł od wieku,<br>
Weszli w poufne z Tobą obcowanie,<br>
Jak - siedzący człek przy człeku.<br>
<br>
11.<br>
--A którzy znikną z Elektrą Twej siły<br>
Lub znajdą się w życia składni,<br>
A których czekać u swojej mogiły<br>
Będziesz? --<br>
-ja nie chcę... sam zgadnij...
---
###LI. MORALNOŚCI
I.<br>
Kochający - koniecznie bywa artystą,<br>
Choćby nago jak Herkules stał;<br>
I moralność nie tylko jest osobistą:<br>
Jest i wtóra - moralność-zbiorowych-ciał.<br>
<br>
II.<br>Dwie było tablic - dwie! - prawowitego cudu:<br>
Jedna - władnie do dziś wszech-sumieniem,<br>
Druga - całym pękła kamieniem<br>
O twardość ludu.<br>
<br>
III.<br>
Z pierwszej? - mamy zarys i siłę mamy<br>
Od niesienia rąk w dzieło zaczęte,<br>
Ale - drugiej odłamy<br>
Między Ludów Ludami<br>
Jak menhiry sterczą rozpierzchnięte!<br>
<br>
IV.<br>
Wobec pierwszej?... każdy a każdy - rzeszą!<br>
Lecz - by drugą od-calić,<br>
Czoła się nam mojżeszą<br>
I zaczynają się lica blaskiem palić.<br>
-Wiatr ogromny, jak na Synai szczycie,<br>
Tętnią echa i gromy z błyskawicami;<br>
Dłonią czujesz, że tknąłeś życie...<br>
Podejmując Prawa odłamy.<br>
<br>
V.<br>
Aż przyjdzie dzień... gdy gniew, co zbił tablice,<br>
Stanie się zapałem, który tworzy:<br>
Rozniepodziane złoży<br>
I pogodne odkryje lice.
---
###LII. TAJEMNICA
<small>&bdquo;Tajemnica!...wielka to tajemnica!...&rdquo;</small>
<br>
Chór
<br>
<small>&bdquo;Czego? durzyć szlachcica...&rdquo;</small>
<br>

Jak umysł chciwy wiedzy wyższej od polemik,<br>
Przechadzał się, przez cichy laurów bujnych szpaler,<br>
Słynny pisarz (niejakich orderów kawaler,<br>
Portretowany, ile zwykł być akademik)<br>
I dumał: &bdquo;Skąd? pochodzi, że za dni Augusta,<br>
Gdy retoryka kwitła tak prozą, jak rymem,<br>
Gdy więc szukano prawdy tak rymem, jak prozą,<br>
Nikt nie widział i nie znał niczego za Rzymem:<br>
Co? Judea głosiła światu złotousta-<br>
Co? śpiewał Dawid z chwałą lub Jeremiasz z zgrozą-<br>
Co? Ezechiel... było im nie znane tak bardzo,<br>
Tak bezbrzmiące dla uszów w swej zatyłych dumie...&rdquo;<br>
— Jak gdy się czyje zmysły umyślnie zatwardzą,<br>
Lub... jak kiedy się kochać Ludzkości nie umie!<br>
---
###LIII. ZAGADKA
Z wszelakich kajdan, czy? te są<br>
Powrozowe, złote, czy stalne?...<br>
Przesiąkłymi najbardziej krwią i łzą -<br>
Niewidzialne!...
---
###LIV. JAK...
Jak gdy kto ciśnie w oczy człowiekowi<br>
Garścią fijołków i nic mu nie powié...<br>
<br>
Jak gdy akacją z wolna zakołysze,<br>
By woń, podobna jutrzennemu ranu,<br>
Z kwiaty białymi na białe klawisze<br>
Otworzonego padła fortepianu...<br>
<br>
Jak gdy osobie stojącej na ganku<br>
Daleki księżyc wpląta się we włosy,<br>
Na pałającym układając wianku<br>
Czoło - lub w srebrne ubiera je kłosy...<br>
<br>
Jak z nią rozmowa, gdy nic nie znacząca,<br>
Bywa podobną do jaskółek lotu,<br>
Który ma cel swój, acz o wszystko trąca,<br>
Przyjście letniego prorokując grzmotu,<br>
Nim błyskawica uprzedziła tętno -<br>
Tak...<br>
<br>
... lecz nie rzeknę nic - bo mi jest smętno.
---
###LV. KÓŁKO
Jak niewielu jest ludzi i jak nie ma prawie<br>
Pragnących się objawić!... - Przechodzą - przechodzą -<br>
Odpychają się, tańcząc z sobą lub w zabawie<br>
Poufnej, kłamią płynnie, serdecznie się zwodzą:<br>
Ni współcześni, ni bliscy, ani sobie znani,<br>
Ręce imając, śliniąc się szczelnym uściskiem.<br>
Głębia pomiędzy nimi wre i oceani,<br>
A na jej pianach - oni; bliscy czym? ...nazwiskiem!<br>
Świat zaś mówi: &bdquo;To - swoi, to - kółko domowe,<br>
To - nasi!&rdquo; - szczerzej Niebo łączy lazurowe<br>
Tysiąc ludów, co rżną się przez wieki, bo szczerzej<br>
Z każdego aby jeden w spólne Niebo wierzy.<br>
- Oni zaś tańczą: łonem zbliżeni do łona,<br>
Polarnie nieświadomi siebie i osobni;<br>
Dość, że nad nimi jedna lampa zapalona<br>
I moda jedna wszystkich wzajemnie podobni.<br>
- &bdquo;To nasi!&rdquo; - Mapę-życia gdyby kto z wysoka<br>
Kreślił jak mapę-globu?... góry i pustynie<br>
Przeniosłyby się w krótkie jedno mgnienie oka,<br>
Ocean by zaś przepadł, gdzie łza drobna płynie!
---
###LVI. CZUŁOŚĆ
Czułość - bywa jak pełny wojen krzyk,<br>
I jak szemrzących źródeł prąd,<br>
I jako wtór pogrzebny...<br>
<br>
I jak plecionka długa z włosów blond,<br>
Na której wdowiec nosić zwykł<br>
Zegarek srebrny ---
---
###LVII. NIEBO I ZIEMIA
&bdquo;Rzeczywistym bądź! co? ci się wciąż o niebie troi,<br>
Podczas gdy grób, prądami nieustannemi,<br>
Kości twoich, prochów twych pożąda!&rdquo;<br>
<br>
— Och! tak, — Wszelako, gdziekolwiek człowiek stoi,<br>
O wielekroć więcej niebios ogląda,<br>
Niżeli ziemi...
---

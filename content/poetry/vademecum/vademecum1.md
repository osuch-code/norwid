title: Vade-mecum - Cyprian Norwid - The Collection Part 1
description: A collection of 100 poems which Norwid wanted published as a single book.

<!--Always Leave Blank Line to Separate Meta Data from Body -->

#VADE-MECUM
Vade-mecum Poems I - XXVII
---

##ZA WSTĘP

###OGÓLNIKI

1.<br>
Gdy, z wiosną życia duch Artysta<br />
Poi się jej tchem jak motyle,<br />
Wolno mu mówić tylko tyle:<br />
&bdquo;Ziemia — jest krągła — jest kulista!&rdquo;<br />
<br />
2.<br>
Lecz gdy późniejszych chłodów dreszcze<br />
Drzewem wzruszą, i kwiatki zlecą,<br />
Wtedy dodawać trzeba jeszcze:<br />
&bdquo;U biegunów — spłaszczona — nieco...&rdquo;<br />
<br />
3.<br>
Ponad wszystkie wasze uroki,<br />
Ty! Poezjo, i ty, Wymowo,<br />
Jeden — wiecznie będzie wysoki:<br />
 * * * * * * * * * * <br />
Odpowiednie dać rzeczy — słowo!
---
###I. VADE-MECUM

Klaskaniem mając obrzękłe prawice,<br />
Znudzony pieśnią, lud wołał o czyny;<br />
Wzdychały jeszcze dorodne wawrzyny,<br />
Konary swemi wietrząc błyskawice.<br />
Było w Ojczyźnie laurowo i ciemno<br />
I już ni miejsca dawano, ni godzin<br />
Dla nieczekanych powić i narodzin,<br />
Gdy Boży-palec zaświtał nade mną:<br />
Nie zdając liczby z rzeczy, które czyni,<br />
Żyć mi rozkazał w żywota pustyni!<br />
<br />
Dlatego od was... - o! laury - nie wziąłem<br />
Listka jednego, ni ząbeczka w liściu,<br />
Prócz może cieniu chłodnego nad czołem<br />
(Co nie należy wam, lecz - słońca przyjściu...).<br />
Nie wziąłem od was nic, o! wielkoludy,<br />
Prócz dróg zarosłych w piołun, mech i szalej,<br />
Prócz ziemi, klątwą spalonej, i nudy...<br />
Samotny wszedłem i sam błądzę dalej.<br />
<br />
Po-obracanych w przeszłość nie pojętą,<br />
A uwielbioną - spotkałem niemało!<br />
W ostrogi rdzawe utrafiałem piętę<br />
W ścieżkach, gdzie zbitych kul sporo padało.<br />
Nieraz Obyczaj stary zawadziłem,<br />
Z wyszczerzonymi na jutrznię zębami,<br />
Odziewający się na głowę pyłem,<br />
By noc przedłużył, nie zerwał ze snami.<br />
<br />
Niewiast, zaklętych w umarłe formuły,<br />
Spotkałem tysiąc — i było mi smętno,<br />
Że wdzięków tyle widziałem - nieczuły!-<br />
Źrenicą na nie patrząc bez-namiętną.<br />
Tej, tamtej rękę tknąwszy marmurowę,<br />
Wzruszyłem fałdy ubrania kamienne,<br />
A motyl nocny wzleciał jej nad głowę,<br />
Zadrżał i upadł... I odeszły, senne...<br />
<br />
I nic - nie wziąłem od nich w serca wnętrze,<br />
Stawszy się ku nim, jak one, bezwładny,<br />
Tak samo grzeczny i zarówno żadny,<br />
Że aż mi coraz szczęście niepojętsze!<br />
- Czemu? dlaczego? w przesytu-Niedzielę<br />
Przyszedłem witać i żegnać tak wiele?...<br />
Nic nie uniósłszy na sercu, prócz szaty -<br />
Pytać was - nie chcę i nie raczę: katy!...<br />
<br />
Piszę - ot! czasem... Piszę na Babilon<br />
Do Jeruzalem! — i dochodzą listy,<br />
To zaś mi mniejsza, czy bywam omylon<br />
Albo nie?... Piszę - pamiętnik artysty,<br />
Ogryzmolony i w siebie pochylon -<br />
Obłędny!... ależ - wielce rzeczywisty!<br />
<br />
Syn - minie pismo, lecz ty spomnisz, wnuku,<br />
Co znika dzisiaj (iż czytane pędem)<br />
Za panowania Panteizmu-druku,<br />
Pod ołowianej litery urzędem —<br />
I jak zdarzało się na rzymskim bruku,<br />
Mając pod stopy katakomb korytarz,<br />
Nad czołem słońce i jaw, ufny w błędzie,<br />
Tak znów odczyta on, co ty dziś czytasz,<br />
Ale on spomni mnie... bo mnie nie będzie!
---
###II. PRZESZŁOŚĆ
1.<br>
Nie Bóg stworzył przeszłość, i śmierć, i cierpienia,<br>
Lecz ów, co prawa rwie;<br>
Więc - nieznośne mu dnie;<br>
Więc, czując złe, chciał odepchnąć spomnienia!<br>
<br>
2.<br>
Acz nie byłże jak dziecko, co wozem leci,<br>
Powiadając: &bdquo;O! dąb<br>
Ucieka!... w lasu głąb...&rdquo;<br>
 - Gdy dąb stoi, wóz z sobą unosi dzieci.<br>
<br>
3.<br>
Przeszłość - jest to dziś, tylko cokolwiek daléj:<br>
Za kołami to wieś,<br>
Nie jakieś tam coś, gdzieś,<br>
Gdzie nigdy ludzie nie bywali!...
---
###III. SOCJALIZM
1.<br>
Ludzie, choć kształtem ras napiętnowani,<br>
Z wykrzywianymi różną mową wargi,<br>
Głoszą: że oto źli już i wybrani,<br>
Że już hosanna tylko, albo skargi...<br>
- Że Pyton-stary zrzucon do otchłani:<br>
Grosz? - że symbolem już; harmonią?... - targi!<br>
<br>
2.<br>
Och! nie skończona jeszcze Dziejów praca -<br>
Jak bryły w górę ciągnięcie ramieniem;<br>
Umknij - a już ci znów na piersi wraca,<br>
Przysiądź - a głowę zetrze ci brzemieniem...<br>
- O! nie skończona jeszcze Dziejów praca,<br>
Nie-prze-palony jeszcze glob, Sumieniem!
---
###IV. POSĄG I OBUWIE
1.<br>
Ateński szewc mówił do Rzeźbiarza,<br>
Rozprawiającego jakby Plato:<br>
&bdquo;Myślenie nic przez się nie utwarza,<br>
Zabija czas!...&rdquo; Rzeźbiarz jemu na to:<br>
<br>
2.<br>
&bdquo;O wieczności ja dlatego mówię,<br>
Że pod dłutem zwieczniają się chwile;<br>
Posąg zwykle trwa lat dwakroć tyle,<br>
Ile godzin trwa twoje obuwie!...&rdquo;
---
###V. HARMONIA
1.<br>
I nerwów gra, i współ-zachwycenie,<br>
I tożsamość humoru -<br>
Łączą ludzi bez sporu:<br>
Lecz bez walki nie łączy sumienie!<br>
<br>
2.<br>
Trudne z łatwym w przeciwne dwie strony<br>
Rozerwą wprzód człowieka,<br>
Nim harmonii doczeka —<br>
Odepchną wprzód, gdzie zmarłych miliony.<br>
<br>
3.<br>
W gwiazd harmonię poglądać weseléj<br>
Przez wiele lat samotnych,<br>
Niż w źrenicach błyskotnych<br>
Wyczytać raz - co? serca rozdzieli!...
---
###VI. W WERONIE
1.<br>
Nad Kapuletich i Montekich domem<br>
Spłukane deszczem, poruszone gromem,<br>
Łagodne oko błękitu - <br>
<br>
2.<br>
Patrzy na gruzy nieprzyjaznych grodów,<br>
Na rozwalone bramy do ogrodów,<br>
I gwiazdę zrzuca ze szczytu -<br>
<br>
3.<br>
Cyprysy mówią, że to dla Julietty<br>
Że dla Romea, ta łza znad planety<br>
Spada i groby przecieka;<br>
<br>
4.<br>
A ludzie mówią, i mówią uczenie,<br>
Że to nie łzy są, ale że kamienie,<br>
I - że nikt na nie nie czeka!
---
###VII. ADDIO!
1.<br>
&bdquo;Jeśli ty mnie szukasz? — Prawda woła —<br>
To z namiętnościami czasowemi<br>
Węzeł swój roztargnij, synu ziemi!<br>
Bo nie dojrzysz i cieniu mego zgoła...&rdquo;<br>
<br>
2.<br>
Silna na to zakrzyknie Popularność:<br>
&bdquo;Chodź! z namiętnościami czasowemi<br>
Złącz się, opieszały synu ziemi.<br>
Ja? nazywam się czynność, Prawda?... - marność!&rdquo;<br>
<br>
3.<br>
Bądźcież zdrowe, obiedwie — do widzenia!<br>
Mnie wołają sny na mech cmentarny;<br>
Ani widzieć chcę tej Prawdy marnéj,<br>
Ni tej Popularności, bez sumienia.
---
###VIII. LIRYKA I DRUK
1.<br>
Ty powiadasz: &bdquo;Śpiewam miłosny rym...&rdquo;<br>
Myślisz? że mnie oszukasz:<br>
Nie czuję strun, drżących pod palcem twym -<br>
Jesteś poezji drukarz!<br>
<br>
2.<br>
Liry - nie zwij rzeczą w pieśni wtórą,<br>
Do przygrawek!... nie -  ona<br>
Dlań jako żywemu orłu pióro:<br>
Aż z krwią, nierozłączona!<br>
<br>
3.<br>
Treść - wypowiesz bez liry udziału,<br>
Lecz dać duchowi ducha,<br>
Myśli myśl - to tylko ciało ciału.<br>
Cóż z tego? - martwość głucha!...<br>
<br>
4.<br>
Handlarz także odda grosz zwierzony,<br>
Lecz nie odda wesela -<br>
Nie uściśnie ręki zawściągnionéj;<br>
Maszże w nim przyjaciela?<br>
<br>
5.<br>
O! żar słowa, i treści rozsądek,<br>
I niech sumienia berło<br>
W muzykalny łączą się porządek<br>
Słowem każdym, jak perłą!<br>
<br>
6.<br>
Poznam wtedy, przez drżące powietrze<br>
Pod gestem ręki próżnéj,<br>
Że od widzialnych strun - struny letsze<br>
Są -  i lir rodzaj różny...
---
###IX. CIEMNOŚĆ
1.<br>
Ty, skarżysz się na ciemność mojej mowy:<br>
 - Czyż też świecę zapalałeś sam?<br>
Czy sługa ci zawsze niósł pokojowy<br>
Światłość?...patrz - że ja cię lepiej znam.
<br><br>
2.<br>
Knot gdy obejmiesz iskrą, wkoło płonie,<br>
Grzeje wosk, a ten kulą wstawa,<br>
I w biegunie jej nagle płomień tonie;<br>
Światłość jego jest mdła - bladawa -
<br><br>
3.<br>
Już - już mniemasz, że zgaśnie, skoro z dołu<br>
Ciecz rozgrzana światło pochłonie --<br>
Wiary trzeba - nie dość iskry i popiołu...<br>
Wiarę dałeś?... patrz - patrz, jak płonie!...
<br><br>
4.<br>
Podobnie są i słowa me, o! człeku,<br>
A Ty im skąpisz chwili marnéj,<br>
Nim, rozgrzawszy pierwej zimnotę wieku,<br>
Płomień w niebo rzucą, ofiarny...<br>
---
###X. CZYNOWNIKI
1.<br>
Czynowników! - o! - czynowników<br>
Naspotykałem w życiu dużo;<br>
Nie pomnę liczby ich guzików,<br>
Ani ku czemu wszystkie służą?<br>
<br>
2.<br>
To wiem tylko: że świat się zmienia,<br>
Wojen bronie i natarć szyki,<br>
Chorągwie ludów i natchnienia —<br>
A oni zawsze czynowniki!<br>
<br>
3.<br>
Zrywa się morze, jak słup solny,<br>
I huragan nim miota dziki,<br>
I sądnych trąb zabrzmiał hymn wolny:<br>
A oni?... jeszcze czynowniki!<br>
<br>
4.<br>
Zielenią strojne dawniej góry<br>
Zmienia nawałność w step Afryki,<br>
Warownie nikną... i mundury!...<br>
- Oni?... z dymisją-czynowniki.
---
###XI. PIELGRZYM
1.<br>
Nad stanami jest i stanów-stan,<br>
Jako wieża nad płaskie domy<br>
Stercząca w chmury...<br>
<br>
2.<br>
Wy myślicie, że i ja nie Pan,<br>
Dlatego że dom mój ruchomy<br>
Z wielbłądziej skóry...<br>
<br>
3.<br>
Przecież ja - aż w nieba łonie trwam,<br>
Gdy ono duszę mą porywa,<br>
Jak piramidę!<br>
<br>
4.<br>
Przecież i ja - ziemi tyle mam,<br>
Ile jej stopa ma pokrywa,<br>
Dopokąd idę!...
---
###XII. SZCZĘŚCIE
Szczęsny! kto będąc mężem znakomitym,<br>
Otrzyma order o późnej siwiźnie;<br>
Lecz szczęsny dwakroć, kto ma córki przy tym,<br>
Bo na cóż? zdadzą się wstążki - mężczyźnie!...<br>
Dlatego: byłby nad wszystkie zaszczytem<br>
Order podwiązki, lub złotej-ostrogi,<br>
Gdyby!... dawano oba - w liczbie mnogiéj.
---
###XIII. LARWA
1.<br>
Na śliskim bruku w Londynie,<br>
W mgle, podksiężycowej, białej,<br>
Niejedna postać cię minie,<br>
Lecz ty ją wspomnisz, struchlały.<br>
<br>
2.<br>
Czoło ma w cierniu? czy w brudzie?-<br>
Rozeznać tego nie można;<br>
Poszepty z Niebem o cudzie<br>
W wargach... czy? piana bezbożna!...<br>
<br>
3.<br>
Rzekłbyś, że to Biblii księga,<br>
Zataczająca się w błocie,<br>
Po którą nikt już nie sięga,<br>
Iż nie czas myśleć o cnocie!...<br>
<br>
4.<br>
Rozpacz i pieniądz — dwa słowa —<br>
Łyskają bielmem jej źrenic.<br>
Skąd idzie?... sobie to chowa,<br>
Gdzie idzie?... zapewne, gdzie nic!
<br><br>
5.<br>
Takiej-to podobna jędzy<br>
Ludzkość, co płacze dzis i drwi;<br>
 - Jak historia?... wie tylko: &bdquo;krwi!...&rdquo;<br>
 Jak społeczność?... tylko: &bdquo;pieniędzy!...&rdquo;
 <br>
---
###XIV. LITOŚĆ
Gdy płyną łzy, chustką je ocierają;<br>
Gdy krew płynie, z gąbkami pośpieszają;<br>
Ale gdy duch wycieka pod uciskiem,<br>
Nie nadbiegną pierwej z ręką szczerą,<br>
Aż Bóg to otrze sam, piorunów błyskiem:<br>
— Wtenczas dopiero!...
---
###XV. SFINKS [II]
Zastąpił mi raz Sfinks u ciemnej skały,<br>
Gdzie, jak zbójca, celnik lub człowiek biedny,<br>
&bdquo;Prawd!&rdquo; - wołając, wciąż prawd zgłodniały,<br>
Nie dawa gościom tchu.<br>
<br>
-&bdquo;Człowiek?... Jest to kapłan bezwiedny<br>
I niedojrzały...&rdquo;-<br>
Odpowiedziałem mu.<br>
<br>
Alić — o! dziwy...<br>
Sfinks się cofnął grzbietem do skały:<br>
-Przemknąłem żywy!
---
###XVI. NARCYZ
1.<br>
Narcyz, w siebie wpatrzon przyjemnie:<br>
&bdquo;Zważ! - wyzywał - wszelki człowiecze:<br>
Cóż? nad Grecję (bo cóż - nade mnie).&rdquo;<br>
Echo jemu przeto odrzecze:
<br>

2.<br>
&bdquo;Te Nymfea i to jezioro,<br>
I safirowych głębie stoków,<br>
Nie same się z twej Grecji biorą,<br>
Lecz - ze światła, chmur i obłoków...<br>
<br>
3.<br>
Postać twoja, zważ, ile? drżąca,<br>
Lubo pozierasz w wody czyste:<br>
-Zwierciadlanność idzie aż z słońca!<br>
Dno jedynie — stale-ojczyste.&rdquo;
---
###XVII. WIEŚ
I<br>
O! wsi, biała atłasem kwiatów jabłoni<br>
Jako oblubienica.<br>
U zwierciadeł księżyca,<br>
Wy-marzająca, coś, na ustroni<br>
O jutrze tajemniczym,<br>
O nieodgadnionym-niczym!...<br>
<br>
II<br>
Twoja przeszłość?... to wczora;<br>
A przyszłość?... Ty nie łamiesz głową,<br>
Zawsze u ciebie pora:<br>
W-czasów królowo!...<br>
<br>
III<br>
Zawsze Ty u siebie, jak umysł zdrów:<br>
Czy w oliwnym kraju posuchy,<br>
Czy w brzóz zieleni - złocie mchów -<br>
Jak gajowe rozkoszna duchy.<br>
- Tobie! zda się, iż wieków wydąża praca,<br>
Jak trzoda jałówce błędnej,<br>
Gdy ku tobie i sam pasterz nawraca<br>
Tłum nie-ogłędny...<br>
<br>
IV<br>
Alić oto strach - milczkiem nadbiega blisko...<br>
W górach, kędyś, prysnęły lody,<br>
Stu chat zalane już ognisko:<br>
Jeziorami - ogrody!<br>
Brudne fale przez mur cmentarza<br>
Przerzucają trumny ciężkiemi,<br>
Pławią dęby wyrwane z ziemi...<br>
Cisza - dwakroć przeraża.<br>
<br>
V<br>
Lecz o górnych tam!... któ? myślił lodach,<br>
Modre przecierając szyby;<br>
O czerwonych prędzej jagodach<br>
Lub gdzie? węźlą się grzyby -<br>
<br>
Ach!... czy nie ma już miejsca na świecie<br>
Dla Niewinności?<br>
I kiedyż?... zapomną o Powiecie<br>
Plagi ludzkości!
---
###XVIII. NATURALIA
1.<br>
Jeśli ogrodowych roślin życie<br>
Ma sobie właściwą republikę,<br>
To sympatie tam są za krytykę,<br>
Nostalgia - za pieśń i lirykę,<br>
A kuchcika nóż lub gradobicie<br>
Całą reformują politykę!<br>
<br>
2.<br>
Wszystko się więc dzieje naturalnie<br>
I chemicznie wszystko się odbywa -<br>
I rzeczpospolita jest szczęśliwa,<br>
Ni ościennych w pomoc sił przyzywa.<br>
-Radość tam niewielka... lecz i żal nie:<br>
Co dziś dojrzy?... jutro kuchcik zrywa!
---
###XIX. STOLICA
1.<br>
O! ulico, ulico...<br>
Miast, nad którymi krzyż;<br>
Szyby twoje skrzą się i świécą<br>
Jak źrenice kota, łowiąc mysz.<br>
<br>
2.<br>
Przechodniów tłum, ożałobionych czarno<br>
(W barwie stoików),<br>
Ale wydąża każdy, że aż parno<br>
Wśród omijań i krzyków.<br>
<br>
3.<br>
Ruchy dwa, i gesty dwa tylko:<br>
Fabrykantów, ścigających coś z rozpaczą,<br>
I pokwitowanych z prac, przed chwilką,<br>
Co - tryumfem się raczą...<br>
<br>
4.<br>
Konwulsje dwie i dwa obrazy:<br>
Zakupionego z góry nieba,<br>
Lub - fabrycznej ekstazy<br>
O - kęs chleba.<br>
<br>
5.<br>
Idzie Arab, z kapłańskiem ruszeniem głowy,<br>
Wśród chmurnego promieniejąc tłoku;<br>
Biały, jak statua z kości słoniowéj:<br>
Pojrzę nań... wytchnę oku!<br>
<br>
6.<br>
Idzie pogrzeb, w ulice spływa boczne<br>
Nie-pogwałconym krokiem;<br>
W ślad mu pójdę, gestem wypocznę,<br>
Wypocznę - okiem!...<br>
<br>
7.<br>
Lub - nie patrząc na niedobliźnionych bliźnich lica,<br>
Utonę myślą wzwyż:<br>
Na lazurze balon się rozświéca;<br>
W obłokach?... krzyż!
---
###XX. SPECJALNOŚCI
1.<br>
Czemu? ten świat - nie jako Eden,<br>
Czemu - - nie Ideałem?<br>
-Słuchaj, dwóch ludzi znalem:<br>
Ah! z tych dwóch... cóż byłby za jeden!<br>
<br>
2.<br>
Bo pierwszy z nich, choć zabił dziecię<br>
Niegodnem wychowaniem,<br>
Pił, klął, żył w kości graniem-<br>
&bdquo;Najlepsze serce miał na świecie!&rdquo;<br>
<br>
3.<br>
Bo drugi znów dobrego słowa<br>
Nie był wart — lecz, mówiono,<br>
Jak o pierwszym: &bdquo;To, pono,<br>
Najlepsza w świecie głowa!&rdquo;<br>
<br>
4.<br>
Więc - stąd to świat nie jest, jak Eden!<br>
Ale będzie... gdy głowy<br>
Wnijdą na swe tułowy.<br>
-Choć niezawsze z dwóch byłby choć jeden!...
---
###[XXIII]. TYMCZASEM
1.<br>
Pokolenia przechodzą,<br>
Mając gdzie stawić nogę;<br>
Jeśli łany ogrodzą,<br>
Zostawują choć drogę!<br>
<br>
2.<br>
Przechodzą i Epoki,<br>
A czas liczy się na nie,<br>
Lecz moje dni - to odwłoki,<br>
Lata moje - czekanie...<br>
<br>
3.<br>
Cóż się już nie wracało,<br>
Odkąd na ten świat patrzę?-<br>
Rzeczywistością całą<br>
Jestże entr'acte w teatrze?<br>
<br>
4.<br>
Życie - czy zgonu chwilką?<br>
Młodość - czy dniem siwizny?<br>
A Ojczyzna - czy tylko<br>
Jest tragedią-ojczyzny?<br>
---
###XXIV. SIEROCTWO
1.<br>
Mówią, że Postęp nas bogaci co wiek;<br>
Bardzo mi to jest miło i przyjemnie:<br>
Niestety! co dnia mniej cieszę się ze mnie,<br>
 Śmiertelny człowiek!<br>
<br>
2.<br>
Cywilizacji dwie - widzę ustawnie:<br>
Jedna - chce wszystko odkrywać na serio,<br>
Druga - chce wszystko pokrywać zabawnie<br>
 Świetną liberią!<br>
<br>
3.<br>
Odkrywająca?... - wciąż idzie do słońca:<br>
&bdquo;Czekajcie! - mówiąc pokoleniom - bowiem,<br>
Gdy szereg odkryć mych spełnię do końca,<br>
 Coś - i wam powiem!...&rdquo;<br>
<br>
4.<br>
Zakrywająca?... cieszy znów inaczej:<br>
Pokaż jej łez zdrój?... - ona odpowiada:<br>
&bdquo;Nie trzeba zważać na to... co to znaczy!...<br>
 Może - deszcz pada.&rdquo;<br>
<br>
5.<br>
Dwie, takie błogie, mając opiekunki,<br>
Ludzkość w sieroctwie znikłaby głębokiem,<br>
Gdyby glob nie był ramieniem piastunki,<br>
 Słońce?... jej okiem!...
---
###XXV. WAKACJE
Spotykam Wodza - pytam: &bdquo;Jakie nowiny?<br>
I co? się dzieje...&rdquo;<br>
On mi na to: &bdquo;Epoka - zamknęła czyny<br>
W czasów koleje;<br>
Nie robi się nic....&rdquo; To usłyszawszy, zboczę,<br>
Szemrząc (nieśmiele),<br>
Że coś, widać, są Wodze na dni robocze<br>
I - na niedziele!
---
###XXVI. CZEMU NIE W CHÓRZE?
1.<br>
Śpiewają wciąż wybrani,<br>
U żłobu, gdzie jest Bóg;<br>
Lecz milczą zadyszani,<br>
Wbiegając w próg...<br>
<br>
2.<br>
A cóż dopiero? owi,<br>
Co ledwo wbiegli w wieś,<br>
Gdzie jeszcze ucho łowi-<br>
Niewiniąt rzeź!...<br>
<br>
3.<br>
Śpiewajcież, o! wybrani,<br>
U żłobu, gdzie jest Bóg;<br>
Mnie jeszcze ucho rani<br>
Pogoni róg...<br>
<br>
4.<br>
Śpiewajcież, w chór zebrani --<br>
Ja? -zmieszać mógłbym śpiew<br>
Tryumfującej litanii:<br>
Jam widział krew!...
---
###XXVII. MISTYCYZM
1.<br>
Mistyk? jest błędnym — pewno!<br>
Więc i mistycyzm nie istnieje?<br>
Tylko jest próżnią rzewną,<br>
Snem — nim roz-dnieje!...<br>
<br>
2.<br>
Góral? na Alpów szczycie<br>
Jeżeli się zabłąka w chmurę-<br>
Czy wątpi o jej bycie<br>
<br>
Błądząc — po wtóre?<br>
---